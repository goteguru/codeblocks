<!doctype html>
<html lang="hu">
<head>
  <meta charset="utf-8" />
  <meta name="viewport" content="width=device-width, initial-scale=1" />
  <link rel="stylesheet" href="https://cdnjs.cloudflare.com/ajax/libs/codemirror/6.65.7/codemirror.css">
  <link rel="stylesheet" href="https://cdnjs.cloudflare.com/ajax/libs/codemirror/6.65.7/theme/darcula.css">
  <link rel="stylesheet" href="codeblocks.css">
  <title>1. lecke – JavaScript alapmodell</title>
</head>
<body>
  <main>
    <h1>1. lecke – JavaScript alapmodell</h1>
    <h2>Értékek, típusok, objektumok és függvények</h2>

    <h3>Bevezetés</h3>
    <p>
      Ebben az első leckében megismerkedünk a JavaScript gondolkodásmódjának alapjaival.
      Nem az a cél, hogy mindent azonnal részletesen megértsünk, hanem az, hogy képet kapjunk arról,
      miből épül fel egy JavaScript program, és hogyan "gondolkodik" a nyelv.
    </p>
    <p>
      Bár elsőre misztikusnak tűnhet, igazából a JavaScript nem varázslat: 
      utasítások sorozata, amelyek értékekkel dolgoznak.
      Ezeket az értékeket típusokba sorolja, az értékeket gyakran objektumokban tárolja,
      és nagyon sok mindent függvényekkel old meg. Ezeket a fogalmakat fogjuk átnézni.
    </p>

    <h2>Egyáltalán miről is szól az a programozás?</h2>
    <p>
      A programozás tulajdonképpen utasítások megfogalmazása egy számítógép számára.
      Ezek az utasítások pontosak, egyértelműek, és mindig ugyanúgy hajtódnak végre.
    </p>
    <p>Egy program tipikusan:</p>
    <ul>
      <li>adatokat kap (például felhasználói bevitel),</li>
      <li>feldolgozza azokat,</li>
      <li>majd eredményt ad vissza (például megjelenít valamit).</li>
    </ul>
    <p>
      A JavaScript (illetve bővebb értelemben az EcmaScript szabvány) eredetileg weboldalak "életre keltésére" készült, ma már viszont szervereken,
      mobilalkalmazásokban és sok más környezetben is használják.
    </p>

    <h2>Mi az a EcmaScript?</h2>
    <p>
      Az EcmaScript egy hivatalos szabvány neve (ECMA-262), amelyet több különféle 
      implementáció (JavaScript, JScript, ActionScript) egységességét hivatott biztosítani.
    </p>

    <p>
    Az EcmaScript nyelvek nagyon hasonlóak, ha az egyiket ismerjük, elég jól eligazodunk bármelyikben. 
    Ebben a kurzusban elsősorban a JavaScript nyelven keresztül fogjuk megismerni a nyelvet,
    hiszen a böngészők elsődleges programozási nyelve, bele van építve minden nagyobb böngészőbe,
    tehát az ég világon semmit sem kell telepíteni hozzá máris rendelkezésre áll!
    </p>

    <p>
    A JavaScript egy dinamikus, gyengén típusos, magas szintű programozási nyelv.
    Első ránézésre a főbb jellegzetességei: 
    </p>
    <ul>
      <li>futás közben derül ki, melyik adat típusa mi,</li>
      <li>a nyelv rugalmas,</li>
      <li>sok dolgot (kisebb hibákat) "elnéz" a programozónak,</li>
      <li>ugyanakkor összetett rendszerek építhetők vele.</li>
    </ul>

    <h2>Hogyan használd ezeket a tananyagokat?</h2>
    <p>
    A tananyagban talász majd futtatható kódblokkokat, ahol kipróbálhatod a nyelvet. 
    Ha rákattintasz át is szerkesztheted a tartalmukat. Ha pedig a jobb felső sarokban található lejátszás gombra böksz
    (vagy megnyomod a ctrl+enter kombinációt) akkor le is futtatja őket (a böngészőben) és a kódblokk után megjeleníti az eredményt!
    </p>

    <p>
    Például használhatnád számológépnek (próbáld ki):</p>
    <textarea data-lang="js"> 2 + 26 / 7 ** 3 </textarea>
    <p>A <code>**</code> operátor a hatványozás jele JavaScriptben, tehát a <code>6 ** 3</code> kódot úgy olvassuk, hogy "hét a harmadikon".</p>
    <p>
    Ezeket a kódblokkokat csak a könnyű olvashatóság miatt tettük ide a szövegbe, valójában <em>bármikor</em>
    tudnád használni a JavaScriptet ha egy böngésző van elötted! Egyszerűen csak nyomd meg az <kbd>F12</kbd>-t 
    (vagy a <kbd>Fn</kbd>+<kbd>F12</kbd>-t ha a laptopodon a médiagombok az elsődlegesek), 
    vagy a <kbd>ctrl</kbd>+<kbd>shift</kbd>+<kbd>i</kbd> kombinációt.
    Kapsz egy javascript "konzolt". Ha ide beírod a fenti képletet (vagy bármit amit a tananyagban később találsz)
    a böngésző végrehajtja! Próbáld ki!</p>
    <p class="info">Ha már nem szeretnéd látni a konzolt, ugyanazzal a gyorsbillentyűvel tudod kikapcsolni, ahogy bekapcsoltad.</p>

    <h2>Statement és expression</h2>

    <h3>Expression (kifejezés)</h3>
    <p>Az expression (kifejezés) mindig egy értéket eredményez. Ez például egy kifejezés (aminek az értéke 5):</p>

    <textarea data-lang="js">2 + 3</textarea>

    <p>Ugyanilyen expression például ez a szöveg (az értéke saját maga):</p>
    <textarea data-lang="js"> "Hello" </textarea>

    <p>Figyeld meg, hogy a szöveg idézőjelek között szerepel ez később fontos lesz.</p>

    <p>Persze függvényeket is használhatsz:</p>
    <textarea data-lang="js">Math.sin(Math.PI / 4)</textarea>
    <p>Itt a függvény a színusz. (A matek jellegű dolgokat a JavaScript a Math objektum alatt tárolja, ezért van a sin és a pi elé is odaírva)</p>
    
    <p>Olyan függvény is létezik amit csak azért hívunk meg, hogy valamit csináljon. Például írjon ki valamit. Ezeket a kódblokkokat úgy írtuk meg, hogy az utolsó kifejezés értékét mindenképpen kiírja, de előfordulhat, hogy te többet is ki szeretnél írni nem csak az utolsót. A <code>console.log</code> függvény pontosan ezt teszi: az összes paraméterét kiírja.</p>
    <textarea data-lang="js">
console.log("Szia")
console.log("Hogy vagy?")
"ezt nem írja ki"
"utolsó"
    </textarea>

    <p>Ettől még ez is kifejezésnek (expression) számít, még úgy is, hogy "csak" valami történik és nincs értelmes dolog amit visszaadjon.</p>

    <h3>Statement (utasítás)</h3>
    <p>A statement utasítást ad, de nem feltétlenül ad vissza értéket.</p>
    <p>A utasításokat pontosvesszővel kell elválasztani egymástól, ami a gyakorlatban
    általában úgy néz ki hogy a sor végére teszik ki a pontosvesszőt.</p>

    <textarea data-lang="js">
let x = 5;
    </textarea>

    <p>Ez egy utasítás: itt létrehozunk egy változót, amihez az 5-ös értéket rendeljük. Ettől kezdve 5 helyett írhatjuk azt is, hogy x.</p>

    <p class="important">
      Minden statement tartalmazhat kifjezéseket, de nem minden kifejezés statement.
    </p>
    <p>Ha külön sorba írjuk az utasításokat, akkor (a legtöbb esetben) a JavaScript magától kitalálja, hogy ott egy pontosvesszőnek kéne állni,
    tehát szuper kényelmes módon le lehet őket spórolni és írhatjuk pontosvessző nélkül is:</p>
    <textarea data-lang="js">
let x = 5
let y = 15
    </textarea>

    <h2>Hibák</h2>
    <p>Ha a Javascript kódod hibás, akkor a futás eredménye egy hiba lesz. Ezekben a kódblokkokban
    a kódblokk alatt pirossal fogod őket látni, ahogy a konzolban is. Általában a hibaüzenet segít megtalálni, hogy mi a gond,
    persze sajnos csak angolul beszél. </p>
    <textarea data-lang="js"> 2 + </textarea>
    <p>Itt például elfelejtettük a összeadás jel második paraméterét, így emiatt reklamál:
    "<code>Error: expected expression, got end of script</code>" Ami nagyjából annyit tesz, 
    hogy ő a összeadás jel jobb oldalán egy kifejezést (expression) szeretett volna látni (pl.: (9*3+4))
    A program (script) viszont véget ért, aminek szerinte nincs értelme.</p>
    <p>A JavaScript egyébként meglehetősen elnéző (sokak szerint túl elnéző) a hibákkal kapcsolatban. 
    A legtöbb nyelv például kiakad (és hibát dob) ha nullával osztunk, vagy egy számhoz
    hozzá akarunk adni egy szöveget. A JavaScript nem tesz ilyet, megpróbálja kitalálni mit
    akartunk és ha nagyjából jó a kód, az neki már elég:
    <textarea data-lang="js">
console.log(1/0) 
console.log(23 / "2")
    </textarea>
    <p>Ha lefuttatod, látod, hogy nem dobál hibát, simán megpróbálta kitalálni, hogy mit akartál.
    Az 1/0 szerinte végtelen, nem hiba. A <code>23&nbsp;/&nbsp;"2"</code> kifejezésnek nemigen van értelme mert az egyik egy szám a másik egy szöveg
    de hát biztos számként akartuk írni a 2-t, csak elfelejtettük számmá alakítani, így átalakítja nekünk.
    (Azért ebben ne bízz, mert egyáltalán nem biztos, hogy sikerül neki. Inkább mindig úgy írd, ahogy egyértelmű!)</p>

    <h2>Megjegyzések</h2>
    <p>
      A megjegyzések, más néven kommentek olyan részek a kódban, amelyeket a JavaScript nem hajt végre.
      Az olvasónak szólnak, nem a gépnek, a gép (vagyis az interpreter ami értelmezi a kódot) figyelmen kívül hagyja őket.
      Az olvasónak -- azaz nekünk -- viszont nagyon hasznosak lehetnek, felhívhatják a figyelmet valamire amire nem gondoltunk,
      vagy egyszerűen csak segít megérteni a programot.
    </p>

    <h3>Egysoros komment</h3>
    <textarea data-lang="js">
// Ez egy megjegyzés, nem csinál semmit
2000 + 456 // sokszor a sor végén találod.
    </textarea>

    <h3>Többsoros komment</h3>
    <textarea data-lang="js">
/*
Ez több soros
megjegyzés
*/
    </textarea>

    <p>A kommentelés az érthető kód alapja. Használd bátran.</p>

    <h2>Értékek és típusok</h2>
    <p>
      A JavaScript világában minden érték. Egy szám, egy szöveg, egy igaz/hamis állítás - mind mind érték.
      A JavaScript minden értékhez rendel egy típust, amely megmondja, hogy az adott értékkel mit lehet csinálni.
    </p>

    <h2>Primitive típusok</h2>
    <p>A <em>primitive típusok</em> egyszerű, tovább nem bontható értékek. Javascriptben az alábbi primitive típusokkal fogsz találkozni:</p> 

    <h3>number</h3>
    <p>Minden számként írt szám number!</p>
    <textarea data-lang="js">
10
3.14
2.1E3 // lehet normál alakban is írni.
-5
.7 // nem kell kiírni a 0-t, úgy is működik.
    </textarea>
    <p>
      A JavaScriptben nincs külön egész és tört szám, minden <code>Number</code>. A tizedest pedig mindig ponttal írjuk. Ez a típus kb 15 értékes jegyre pontos (tizes számrendszerben nézve), tehát ennél nagyobb precizitást ne várjunk tőle!
    </p>
    <textarea data-lang="js">
      .3333333333333333333333333333333 - .3
    </textarea>
    <p>Bár 10-es számrendszerben írja ki, a számokat bináris (kettes) számrendszerben tárolja, így ami nekünk véges törtnek tűnik, az nem biztos, hogy számára is az! Például a 0.1 bináris számrendszerben nem írható le véges számjeggyel. Mivel a tárolás csak 15 értékes jegyre pontos, az ilyen értékekkel való számítás pontatlan lehet!
    </p>
    <textarea data-lang="js">
      .1 + .2
    </textarea>

    <p class="info">
    Implementációját tekintve a Number egy lebegőpontos szám,
    egészen konkrétan duplapontos, 64 bites, IEEE-754 formátumú lebegőpontos szám. (Ugye milyen szépen hangzik? :)) 
    Ennek a formátumnak a szokásos számokon kívül lehetnek különleges értékei is,
    például a <code>NaN</code> (not a number), vagy az <code>Infinity</code> (végtelen) amivel éppen azt kívánjuk jelezni, 
    hogy az eredmény nem igazán számítható, vagy nem "normális" szám.
    </p>
    <textarea data-lang="js">Math.log(-1)</textarea
    <p>Ez azt a vicces helyzetet eredményezi, hogy a fenti kifejezés eredménye egy Number (szám) aminek az értéke szó szerint azt jelenti, hogy nem szám. :) </p>

    <h3>string (szöveg)</h3>
    <textarea data-lang="js">
"Hello"
'Szia'
`JavaScript`
    </textarea>
    <p>A string (vagyis szöveg) mindig idézőjelek között van. Mint láthatod, háromféle idézőjelet is használhatunk.
    A dupla és szimpla idézőjel között nincs különbség, de néha jól jön, ha a szövegben a másik már szerepel.</p>
    <textarea data-lang="js">"ebben a szövegben van 'idézet'!"</textarea
    <p>
     Ha mindkettő szerepel, vagy egyszerűen csak nem szeretnénk két félét használni, akkor "escapelhetjük" 
     az idézőjelet (vagy bármilyen speciális karaktert) a visszafele per-jel (backslash) segítségével.
     Tehát írhatnánk így is:
    </p>
    <textarea data-lang="js">"ebben a szövegben van \"idézőjel\""</textarea
    <p>
    A backslash segít nekünk bevinni olyan értéket amit különleges kód jelöl, 
    például ha tudjuk a kódpontot beírhatunk egy unicode karaktert <code>\u{1F3DD}</code>
    formában vagy soremelés karaktert a <code>\n</code> segítségével.:
    </p>

    <textarea data-lang="js">"Spec karakter: \u{03A9} \u{1F3DD} soremelés:\nmásik sor\nharmadik sor."</textarea
    <p>Ha érdekel, a teljes "escape kód listát" <a href="https://developer.mozilla.org/en-US/docs/Web/JavaScript/Reference/Regular_expressions/Character_escape">itt találod.</a></p>

    <p>A visszafele idézőjel (backtick) egy kicsit különlegesebb, ugyanis ez a változókat 
    <code>${változónév}</code> alakban be tudja helyettesíteni a szövegbe!</p>

    <textarea data-lang="js">
      let name = "Bob" // name változó értéke "Bob"
      console.log("Hello ${name}!")
      console.log(`Hello ${name}!`)
    </textarea>
    <p>Ezt template-nek nevezik és szuper hasznos, ha egy hosszabb szövegbe változó dolgokat szeretnél beszurkálni. 
    (Például sok szabvány levelet szeretnél kiküldeni, ahol a név és a cím mindig más és más).</p>

    <h3>boolean</h3>
    <p>Megadhatunk igaz/hamis, azaz logikai értéket is:</p>
    <textarea data-lang="js">
true
false
    </textarea>
    <p>Ezeket az értékeket elsősorban döntésekhez használjuk. Ilyen logikai érték például minden reláció eredménye.</p>
    <textarea data-lang="js">3>5</textarea>

    <textarea data-lang="js">"negyvenkettő" == 42</textarea>
    <p>Mint látod, az "egyenlőség vizsgálat" jele a dupla egyenlő. Sima egyenlő nem lehet, mert azt már az értékadásnál használjuk.
    Az eredmény "hamis" hiszen az egyik egy szó, a másik egy szám, tehát nyilván nem egyenlőek (már a program szempontjából).</p>

    <h3>bigint</h3>
    <p>Kicsit későbbi jövevény a nyelvben a <code>BigInt</code> (nagyon nagy egész számok). Korábban láttuk,
    hogy minden szám (Number) ugyanolyan formátumban (lebegőpontos alakban) tárolódik, tehát a nyelvben
    nem voltak valódi egész számok. Csakhogy sokszor nincs szükségünk tört részre és a plusz tárhely, valamint 
    a kicsit lassabb műveletvégzés nem indokolt. Ilyenkor a <code>BigInt</code> használata hatékonyabb.
    Ezek valódi egész (nem lebegőpontos) számok és a végére írt n betűvel jelüljük őket. </p>
    <textarea data-lang="js">
12345678901234567890n
    </textarea>
    <p>A végén az <strong>n</strong> jelzi, hogy bigint.</p>

    <h2>Speciális primitive típusok</h2>
    <p>Ezek nem "hagyományos" értékek, inkább állapotokat jelölnek.</p>

    <h3>undefined</h3>
    <p>Azt jelenti: "van ugyan valami, de még nincs értéke".</p>
    <textarea data-lang="js">
let x;
    </textarea>
    <p>Itt <code>x</code> értéke <code>undefined</code> mivel azt mondtuk, 
    hogy x létezik (let) csak éppen nem mondtuk meg, hogy mennyi az értéke.
    No a JavaScript szerint ilyenkor is van értéke, mégpedig az <code>undefined</code>.</p>

    <h3>null</h3>
    <p>Néha konkrétan azt szeretnék jelezni, hogy valami üres, ismeretlen. Erre való a null, vagyis tudatosan üres érték:</p>
    <textarea data-lang="js">
let price = null;
    </textarea>
    <p>Ez azt jelenti, hogy az ár (price) még ismeretlen. Így akkor meg tudjuk különböztetni azt,
    ha valami nulla (tehát mondjuk ingyenes) és azt, ha valami üres (tehát mondjuk még nem tudjuk mi az ára).</p>

    <h3>symbol</h3>
    <p>
      A <code>symbol</code> egy speciális, egyedi azonosító típus.
      Ezt nem nagyon fogjuk használni csak speciális esetekben, 
      elég annyit tudni, hogy garantáltan egyedi azonosító.
    </p>

    <h2>Object és function</h2>
    <p>JavaScriptben <strong>minden, ami nem primitive, az Object.</strong></p>

    <h3>Mi az az Object?</h3>
    <p>Egy object lényegében kulcs-érték párok (az úgynevezett "property"-k) gyűjteménye.</p>

    <textarea data-lang="js">
let person = {
  name: "Anna",
  age: 30
}
    </textarea>

    <p>Ebben:</p>
    <ul>
      <li><strong>name</strong> és <strong>age</strong> property-k,</li>
      <li><strong>"Anna"</strong> és <strong>30</strong> értékek.</li>
    </ul>
    <p>Egy property értéke bármilyen típus lehet, akár függvény (ezt neveztük metódusnak, lásd alább) vagy akár egy másik object is. Így építhetsz hierarchikus (több szintű) objecteket.</p>

    <textarea data-lang="js">
let company = {
  name: "ABC Company",
  location: { city: "Budapest", country: "Hungary" }
}
company
    </textarea>

    <p>Maguk a függvények is objektumok, így azok is lehetnek egy másik objektumban értékek. 
    Így aztán az objektumok igencsak összetett szerkezetek lehetnek. A legtöbb struktúra ilyen objektumként
    van megvalósítva az EcmaScriptben. Itt a böngészőben ilyen objektumként érjük el a böngészőt,
    az ablakot, a honlap szerkezetét, más programokban az adatokat vagy a funkciókat.</p>

    <p>Az összetett adatstruktúrák is ilyen objektumok. Például a JavaScripben létezik
    egy tömb objektum, amiben több értéket tárolhatunk.</p>

    <p>Mivel a tömb egy nagyon gyakran használt struktúra, külön jelölés is van rá
    (a szögletes zárójel), de ettől még ő is egy objektum.</p>
    <textarea data-lang="js">
let saját_tömb = [1, 2, 3, 4, 5];

console.log(saját_tömb);
console.log(typeof(saját_tömb));
    </textarea>
    <p>Ha nem kell nekünk az összes elem, az egyes tömb egyes elemeit az indexük segítségével
    érhetjük el (még mindig a szögletes zárójel segítségével):</p>
    <textarea data-lang="js">
let saját_tömb = [1, 2, 3, 4, 5];

console.log(saját_tömb[0]); // első elem (0-val kezdődik a számozás)
console.log(saját_tömb[4]); // utolsó elem
console.log(saját_tömb[500]); // nincs hiba, csak undefined
    </textarea>
    <p>Mint látod, a JavaScript itt is szuper megértő. Ha olyan elemre hivatkozol
    ami nincs is (itt az 501.) akkor simán csak <code>undefined</code> értéket ad 
    vissza és nem száll el egy hatalmas hibával mint más nyelvek.</p>

    <h2>Függvények</h2>
    <p>A függvény egy újrahasználható művelet. Lehet neki paramétere és mindig van értéke (visszatérési értéke).</p>

    <h3>Függvény meghívása</h3>
    <p>Egy függvényt így hívunk meg:</p>

    <textarea data-lang="js">
console.log("Hello");
    </textarea>

    <p>Itt:</p>
    <ul>
      <li><strong>console.log</strong> a függvény neve,</li>
      <li><strong>"Hello"</strong> a paraméter vagy más néven argumentum.</li>
    </ul>

    <p> A <strong>console.log</strong> egy beépített függvény, amely kiír valamit a konzolra.
      Ez lesz az egyik legfontosabb eszközünk a tanulás során. </p>
    <p>Sőt, mi most már azt is tudjuk, hogy igazából a console.log egy metódus! A <code>console</code> nevű 
    objektum <code>log</code> nevű property-je egy függvény. Ezért hívják így, hogy console.log (ponttal). 
    A console egyébként egy elég unalmas objektum, mert csak metódusok vannak benne. Meg is nézheted:</p>

    <textarea data-lang="js"> console </textarea>
    <p >Próbálj ki egy másikat! Írd át a fenti kódblokkot úgy, hogy hívja meg a "warn" metódust (a log helyett) és úgy írjon ki valamit!</p> 

    <p class="info"> Ezekben a kódblokkokban 
      felüldefiniáltuk a console.log (és warn) függvényt úgy, hogy a konzol helyett mindig a kódblokk
      alá írjon. Egyébként normál esetben a konzol az, amit az F12 vagy ctrl+shift+i gombbal megnyitottál a lecke elején,
      tehát ott jelennek meg az üzenetek. Ha megnyitsz egy tetszőleges modern honlapot és megnézed a konzolt, minden valószínűség 
    szerint rengeteg üzenetet fogsz ott találni.</p>


    <h3>Argumentum fogalma</h3>
    <p>Az argumentum az az érték, amit átadunk a függvénynek.</p>

    <textarea data-lang="js">
console.log(42);
console.log("Tanulok");
    </textarea>

    <p>Ugyanaz a függvény, különböző argumentumokkal. Argumentumból lehet több is, a JavaScript itt is szuper rugalmas,
    átadhatsz sokkal több paramétert is egy függvénynek mint amit ő vár, ettől sem dob hátast (a legtöbb programnyelv ilyenkor azonnal harakirit követ el és hibával leáll).</p>

    <textarea data-lang="js">
console.log(42,23,45);
Math.sin(1,2,3,4)
    </textarea>
    <p>A console.log esetében van értelme a több paraméternek, hiszen nyilván többet szeretnél kiírni,
    de szinuszt számolni csak egy számból lehet. Mindazonáltal az interpretert ez nem zavarta, 
    simán kiszámolja az első számra, a többit meg figyelmen kívül hagyta.</p>
    
    <h3>Függvény mint property (metódus)</h3>

    <p>
      Ha egy object egyik property-je egy függvény (lásd alább), akkor azt metódusnak nevezzük.
    </p>

    <textarea data-lang="js">
let person = {
  name: "Anna",
  greet: function () {
    console.log("Szia!");
  }
};
    </textarea>
    <p>Itt a greet egy függvény, azaz metódus. Azért van neki saját neve, mert az objektumhoz rendelt függvény "látja"
    az objektum adatait és nem muszáj neki paraméterként megkapnia (erről majd később).</p>

    <h2>Összefoglalás</h2>
    <ul>
      <li>a JavaScript program értékekkel dolgozik,</li>
      <li>az értékeknek típusuk van,</li>
      <li>vannak primitive és speciális primitive típusok,</li>
      <li>minden összetett adat Object,</li>
      <li>a függvények központi szerepet játszanak,</li>
      <li>és ha egy objektum értékeként szerepelnek, metódusnak hívjuk őket.</li>
    </ul>
    <p>
      Ez az alap, amire a következő leckékben minden további tudás épülni fog.
    </p>
  </main>
<script src="https://cdnjs.cloudflare.com/ajax/libs/codemirror/6.65.7/codemirror.min.js"></script>
<script src="https://cdnjs.cloudflare.com/ajax/libs/codemirror/6.65.7/mode/javascript/javascript.min.js"></script>
<script src="codeblocks.js"></script>
</body>
</html>
